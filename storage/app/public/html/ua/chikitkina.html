<h1>ЧІКІТКІНА ВАЛЕНТИНА ВАСИЛІВНА</h1>
<p><img style="display: block; margin-left: auto; margin-right: auto;" src="/storage/img/teachers/chikitkina.jpg" alt="Чікіткіна Валентина Василівна" width="450" height="600" /></p>
<p>Кандидат біологічних наук, доцент</p>
<p>Народилася 22 липня 1962 р. в с. Роздори Лозівського району Харківськой області.</p>
<p>У 1981 р. закінчила Харківське медичне училище № 1. У 1983-1988 рр. навчалася на біологічному факультеті Харківського державного університету ім. М.А. Горького. Після закінчення ХДУ з 1988 до 1990 рр. працювала у Харківському НДІ ендокринології старшим лаборантом. 1991-1993 рр. &ndash; молодший науковий співробітник НПП &laquo;Біомос&raquo;. У 1993 р. була прийнята на роботу в Харківський фармацевтичний інститут на посаду молодшого наукового співробітника Центральної науково-дослідної лабораторії, де пропрацювала до 2003 р.</p>
<p>Дисертаційну роботу на здобуття наукового ступеня кандидата біологічних наук на тему &laquo;Експериментальне вивчення противиразкової дії поліфенольного препарату прополісу &ndash; капсул &laquo;Прополтин&raquo; за спеціальністю 14.03.05 &ndash; Фармакологія (наук. керівник &ndash; д.фарм.н., проф. Яковлева Л.В.) успішно захистила у 2003 р.</p>
<p>2003-2004 рр. &ndash; асистент кафедри мікробіології, 2004-2012 рр. &ndash; доцент кафедри біотехнології Національного фармацевтичного університету.</p>
<p>З вересня 2012 р. &ndash; доцент кафедри патологічної фізіології.</p>
<p><strong><em>Основний напрямок наукової діяльності: </em></strong>доклінічне дослідження алергізувальних та імунотоксичних властивостей нових лікарських субстанцій, експериментальне вивчення фармакологічної активності противиразкових, імуномодулювальних та антидіабетичних засобів.</p>
<p>Є автором та співавтором понад 130 наукових праць, 1 патенту, 10 навчально-методичних видань.</p>
<p>На кафедрі виконує обов&rsquo;язки відповідального за методичну роботу. Є членом Наукового товариства патофізіологів України</p>
<p>Хобі: театр, подорожі.</p>