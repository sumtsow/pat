<h1>БЕРЕЗНЯКОВА АЛЛА ІЛЛІВНА</h1>
<p style="text-align: center;"><img src="img/teachers/bereznyakova.jpg" alt="Березнякова Алла Іллівна" width="414" height="600" /></p>
<p>Доктор медичних наук, професор, заслужений діяч науки і техніки України, заслужений професор НФаУ, чл.-кор. АНТК України.</p>
<p>Народилася 22 січня 1938 р. у м. Наманган Узбецької РСР. &nbsp;У 1961 р. з відзнакою закінчила Харківський медичний інститут. З 1971 р. &ndash; аспірант, а в 1973-1976 рр. &ndash; асистент кафедри очних хвороб ХМІ.</p>
<p>У Національному фармацевтичному університеті працює з 1976 р.: 1976-1977 рр. &ndash; асистент, 1978-1981 рр. &ndash; доцент кафедри фармакології ХФІ, з 1982 р. &ndash; зав. курсом патології, з 1983 р. &ndash; завідувач кафедри патологічної фізіології, яка стала першою кафедрою патологічної фізіології у галузі фармацевтичної освіти на території СРСР. Пропрацювавши на цій посаді до 2009 р., Алла Іллівна передала завідування своїй учениці &ndash; д.мед.н., професору Кононенко Н.М.</p>
<p>З 2009 р. і по теперішній час &ndash; професор кафедри патологічної фізіології НФаУ.</p>
<p>У 1973 році захистила дисертаційну роботу на здобуття наукового ступеня кандидата медичних наук на тему &laquo;Супрахориоидальные инъекции кортикостероидов в комплексной терапии тяжёлых форм увеитов&raquo; (наук. керівник &ndash; д.мед.н., проф. Пеньков М.А.).</p>
<p>Дисертаційну роботу на здобуття наукового ступеня доктора медичних наук на тему &laquo;Фармакологическое изучение нестероидных противовоспалительных средств в зависимости от органной локализации воспаления&raquo; за спеціальністю 14.00.25 &ndash; Фармакологія (наук. консультант &ndash; д.мед.н., проф. Комендантова М.В.) успішно захистила у 1984 році.</p>
<p><strong><em>Основний напрямок наукової діяльності</em></strong> &ndash; патогенетична корекція запалення різної локалізації.</p>
<p>За період наукової діяльності під керівництвом Алли Іллівни виконано 11 докторських та 35 кандидатських дисертації. У теперішній час виконується 1 докторська дисертаційна робота по спеціальності "Патологічна фізіологія". В червні під керівництвом проф. Березнякової А.І. була захищена 1 кандидатська дисертаційна робота по спеціальності "Фармакологія" аспіранта Кавушевської Н.С.</p>
<p>Має більш ніж 300 наукових праць, 55 патентів, 35 навчально-методичних видань. Є автором та співавтором 5 підручників (4 з грифом МОН України), 3 посібників для практичних занять з патологічної фізіології з грифом МОН України.</p>
<p>А.І. Березняковій присуджено почесне звання &laquo;Заслужений діяч науки і техніки України&raquo; (1993), &laquo;Изобретатель СССР&raquo;, Ветеран труда. У 1992 р. Алла Іллівна була обрана чл.-кор. АНТК України, з 2005 р. &ndash; Заслужений професор НФаУ.</p>
<p>За період наукової діяльності Алла Іллівна була членом Президії Обласного товариства фармакологів, РПК &laquo;Фармакологія&raquo; та &laquo;Фармація&raquo;, Фармакологічного комітету МОЗ України, заступником головуючого патентно-ліцензійної служби УкрФА. Є заслуженим членом Правління товариства патофізіологів України.</p>
<p>Нагороджена Почесними грамотами МОЗ і Міністерства освіти Президії ЦК КПСС, Ради міністрів СССР, ВЦСПС та ЦК ВЛКСМ, Обласної Ради медичних профсоюзів, Районного та Обласного комітетів ЦК ВЛКСМ, ХФІ, УкрФА, НФаУ, знаком &laquo;Винахідник СРСР&raquo;. Березянкова А.І. дипломант ХІІ обласного конкурсу &laquo;Вища школа Харківщини &ndash; кращі імена&raquo; в номінації &laquo;Вчений&raquo;.</p>
<p>Хобі: подорожі, квітництво.</p>