<h1 style="text-align: center;">Навчально-наукова лабораторія фармакогенетики та генетичної безпеки</h1>
<p style="text-align: justify;">&nbsp; &nbsp; &nbsp; Загальною <strong>метою</strong> Лабораторії є розвиток, у відповідності до сучасних тенденцій фармацевтичної науки і освіти, зокрема, експериментальної та клінічної фармакології, фармакогенетики, метаболічної фармакокінетики, нанофармакології, токсикології, біохімії, патофізіології для розробки, доклінічного вивчення ефективності та безпечності лікарських засобів, забезпечення високої якості підготовки кадрів для потреб фармації і медицини з метою конкурентоспроможності випускників та збереження здоров&rsquo;я населення України.&nbsp;</p>
<p><strong>Основними задачами</strong> навчально-наукової лабораторії фармакогенетики та генетичної безпеки є:</p>
<ol>
<li>Забезпечення умов для проведення практичних та лабораторних занять за основними та вибірковими курсами навчального плану студентами спеціальностей &laquo;Фармація&raquo;, &laquo;Клінічна фармація&raquo;, &laquo;Лабораторна діагностика&raquo;, &laquo;Біотехнологія&raquo; та ін.</li>
<li>Створення належних умов для оволодіння студентами та слухачами Університету вміннями та навичками дослідницької роботи в галузі експериментальної фармакології, фармакокінетики, молекулярної генетики та молекулярної патології в процесі вивчення базових та спеціальних дисциплін, а також практично-орієнтованих курсів НФаУ.</li>
<li>Підвищення кваліфікації викладачів та слухачів з експериментальної фармакології, фармакокінетики, молекулярної генетики та молекулярної патології.</li>
<li>Виконання аспірантами, докторантами та магістрантами наукових та кваліфікаційних робіт.</li>
<li>Розвиток нових форм наукового співробітництва з ВНЗ, науковими установами НАН та АМН України, виробничими підприємствами і організаціями практичної охорони здоров&rsquo;я з метою спільного вирішення найважливіших наукових завдань і впровадження розробок Лабораторії до освітньої, наукової діяльності та практику охорони здоров&rsquo;я.</li>
<li>Розширення міжнародного наукового співробітництва з навчальними закладами, науково-дослідними організаціями і фірмами іноземних країн з метою участі в міжнародній системі фармакогенетичних досліджень та проведення спільної дослідницької роботи.</li>
</ol>
<p>Лабораторія виконує лабораторні <strong>дослідження за напрямами</strong>:</p>
<ul>
<li>Комплекс фармакокінетичних та біофармацевтичних досліджень нових природних та синтезованих сполук, субстанцій і лікарських препаратів, у різних лікарських формах, з&rsquo;ясування залежності фармакокінетики сполук від лікарської форми, дози та шляхів введення до організму.</li>
<li>Визначення показників фармакологічної активності та нешкідливості субстанцій синтетичного та природного походження з використанням фізико-хімічних та біохімічних методів дослідження.</li>
<li>Вивчення молекулярно-генетичних підґрунть для персоніфікації призначення лікарських препаратів різної спрямованості дії.</li>
<li>Дослідження процесів біотрансформації і встановлення взаємозв&rsquo;язку між фармакокінетичними та фармакодинамічними характеристиками, визначення шляхів елімінації субстанцій та лікарських препаратів.</li>
<li>Створення та дослідження нових субстанцій з використанням нанотехнологічних підходів. Прогнозування можливої взаємодії ліків при одночасному їх введенні, ліків та їжі, ліків та алкоголю, ліків та фітопрепаратів тощо.</li>
<li>Визначення молекулярних маркерів патологічних станів.</li>
<li>Проведення моніторингу лікарської терапії.</li>
<li>Проведення фармакогенетичного скринінгу населення регіону.</li>
</ul>
<p class="ListParagraphCxSpMiddle">Лабораторія виконує такі <strong>функції</strong>:</p>
<ul>
<li class="ListParagraphCxSpMiddle">проведення біохімічних та молекулярно-біологічних досліджень біологічних проб;</li>
<li class="ListParagraphCxSpMiddle">забезпечення якості лабораторних вимірювань;</li>
<li class="ListParagraphCxSpMiddle">розробку і атестацію нових методик фармакокінетичних та фармакогенетичних досліджень;</li>
<li class="ListParagraphCxSpMiddle">надання методичної та консультаційної допомоги органам та установам охорони здоров&rsquo;я по лабораторній діагностиці;</li>
<li class="ListParagraphCxSpMiddle">підготовку та удосконалення кадрів для науково-дослідної і практичної роботи в галузі фармакокінетики та фармакогенетики;</li>
<li class="ListParagraphCxSpMiddle">ведення обліково-звітних документів за встановленими формами;</li>
<li class="ListParagraphCxSpMiddle">інформаційне забезпечення і реалізацію результатів наукової діяльності;</li>
<li class="ListParagraphCxSpMiddle">визначення поліморфізмі і молекулярних особливостей дії та метаболізму лікарських сполук, розвитку патологій та захворювань;</li>
<li class="ListParagraphCxSpMiddle">фізико-хімічний контроль готових лікарських засобів;</li>
<li class="ListParagraphCxSpMiddle">доклінічне вивчення фармакокінетики лікарських засобів;</li>
<li class="ListParagraphCxSpMiddle">дослідження параметрів нешкідливості лікарських засобів, їх генотоксичності, мутагенності та канцерогенності;</li>
<li class="ListParagraphCxSpMiddle">дослідження біофармацевтичних аспектів з метою створення оптимальних лікарських форм препаратів;</li>
<li class="ListParagraphCxSpMiddle">фармакологічний скринінг нових сполук.</li>
</ul>